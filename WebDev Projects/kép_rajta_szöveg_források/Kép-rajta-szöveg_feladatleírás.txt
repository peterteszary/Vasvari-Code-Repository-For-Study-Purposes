Feladatok az átmenetek alkalmazásához

A tavasz.jpg képfájl felhasználásával készítsünk olyan oldalt, amelyen
- alaphelyzetben csak a kép legyen látható a nézetablaknak egy adott arányú méretében,
- a képre történő rámutatáskor valamilyen átmenet alkalmazásával váljon láthatóvá a képre nyílva egy szöveg,
- a megjelenő szöveg ugyanakkora felületet fedjen le, mint amekkora területet lefed alaphelyzetben a kép.

Átmeneti típusok:

1.Rámutatáskor azonnal jelenjen meg a lefedő elem.

2.Adott oldaltól a másik oldalig
- fentről lefelé (azaz a kép tetejéről a kép aljáig) nyílik le
- lentről felfelé (azaz a kép aljáról a kép tetejéig) nyílik fel
- balról jobbra (azaz a kép bal oldalától a kép jobb oldaláig) nyílik ki
- jobbról balra (azaz a kép jobb oldalától a kép bal oldaláig) nyílik ki
a szöveget tartalmazó elem

3.Sarokból sarokba
- a bal felső sarokból a jobb alsó sarokba
- a jobb felső sarokból a bal alsó sarokba
- a bal alsó sarokból a jobb felső sarokba
- a jobb alsó sarokból a bal felső sarokba
nyílik ki a szöveget tartalmazó elem

4.Zoom
- a kép közepéből a négy sarok felé azonos mértékben
   (nagyítódjon az lefedő elem vagy egyre nagyobb része legyen látható)
- forgatással és nagyítással töltse ki a felületet
- a kép széleitől a kép közepe felé azonos mértékben vagy úgy, hogy a szövegelem csak később növekedjen meg / legyen megfelelő átlátszóságú (olvashatóságú)
jeleníti meg a szöveget tartalmazó elemet

5.Kétirányú - függönyszerű nyitás vagy becsukás, vízszintesen vagy függőlegesen