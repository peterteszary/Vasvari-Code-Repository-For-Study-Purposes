<!DOCTYPE html>
<html lang="hu">
  <head>
    <meta charset="utf-8" />
    <meta name="viewport" content="width=device-width, initial-scale=1.0" />
    <link rel="stylesheet" href="bootstrap/bootstrap.min.css" />
    <link rel="stylesheet" href="style.css" />

    <title>Környezettudatosság</title>
  </head>
  <body>
    <!--Navigációs rész -->
    <nav class="navbar navbar-expand-sm bg-primary navbar-dark">
      <ul class="navbar-nav">
        <li class="nav-item">
          <a class="nav-link" href="index.html">Főoldal</a>
        </li>
        <li class="nav-item">
          <a class="nav-link" href="madarvedelem.html">Madárvédelem</a>
        </li>
        <li class="nav-item active">
          <a class="nav-link" href="tudatossag.html">Környezettudatosság</a>
        </li>
        <li class="nav-item">
          <a class="nav-link" href="ertekek.html">Madarak értéke</a>
        </li>
      </ul>
    </nav>

    <section id="focim" class="section-100 bg-image mb-3">
      <h1 class="display-4">
        Védett gémek Magyarországon <br><small>Környezettudatosság</small>
      </h1>
    </section>

    <!--Környezettudatosság -->
    <section class="section-100 bg-image mb-3">
      <h2>Fenntarthatóság-pedagógia</h2>
      <p>
        A környezettudatosság egyéni hozzáállás kérdése. A képen sérült
        olajteknőjű traktorból kifolyó olaj szennyezi a tóvidéket.
      </p>

      <img class="img-fluid rounded fotok" src="kepek/traktor.jpg" />
      <p class="text-center font-italic">
        Olajfolyással szennyező traktor egy tó gátján <br />
        (Fotó: Orbán Zoltán).
      </p>

      <h2>A környezeti nevelés "megváltó" hatásának elmaradása</h2>

      <p>
        A múlt század ’60-’70-es éveiben lettek világszerte ismertek az olyan
        „civil” kutatók, mint Jacques Cousteau vagy Gerald Durrel, akik a médián
        keresztül, filmjeik, könyveik és személyiségük erejével, világméretű
        társadalmi bázissal a hátuk mögött további nyomást gyakoroltak a
        politikusokra. Végül az 1972-es, az „Emberi Környezetért” stockholmi
        ENSZ konferencia a természet- és környezetvédelem ügyét világpolitikai
        kérdéssé tette.
      </p>

      <p>
        A környezeti nevelés remélt, „megváltó” hatásának elmaradása
        (életvitelünk nem lett környezettudatosabb) arra ösztönözte a környezeti
        nevelés kutatóit és „frontharcosait”, hogy ennek okán újragondolják az
        ember és környezete viszonyának alakítására vonatkozó elképzeléseiket. A
        ’90-es évek végén ennek a világméretű együttgondolkodásnak az
        eredményeként, a környezeti nevelés eszmerendszerének
        rendszerszemléletűbb továbbgondolásaként született meg a
        fenntarthatóságra nevelés gondolata.
      </p>

      <h2>A fenntarthatóság-pedagógia paradigmája</h2>

      <p>
        A fenntarthatóság-pedagógia annyiban több a környezeti nevelésnél, hogy
        az ember és környezete közti kapcsolatot nem szűkíti le a természeti
        környezethez való érzelmi viszonyulás alakítására, hanem ezt a gazdaság,
        a politika, a technikai lehetőségek, a jog, az egyenjogúság, a jólét, a
        társadalmi együttműködés, a munkabiztonság, az élethosszig való tanulás,
        az analfabetizmus felszámolása, az iskoláztatás globális kérdéskörének
        rendszerében mintegy részfeladatként kezeli. Ez a felfogás a környezeti
        nevelés által hangoztatott biológiai és ökológiai rendszerszemléletet
        mintegy átemeli a gyakorlatba, hangsúlyozva azt, hogy a globális és
        helyi problémák csak társadalomökológiai alapon oldhatók meg.
      </p>

      <img class="img-fluid rounded fotok" src="kepek/halaszok.jpg" />
      <p class="text-center font-italic">
        A helyes élőhelyhasználat és gazdálkodás jelenti a középutat a táj, a
        benne élő emberek és más élőlények fennmaradásához <br />(Fotó: Simay
        Gábor).
      </p>

      <p>
        A gyakorlat nyelvére lefordítva, a veszélyeztetett fajok megmentésében a
        nemzeti parkok és a természetvédelmi őrök mellett legalább akkora
        szerepe van az adott ország gazdasági viszonyainak, gazdaság-,
        foglalkoztatás- és oktatáspolitikájának is. A parlagi sast, a szikes
        pusztát vagy a fecskéket nem a terepen lehet és kell csak megóvni, hanem
        az emberek gondolkodás- és viselkedésmódjának megváltoztatásával.
        Ezáltal, ez az első pillantásra természetvédelmi, konzervációbiológiai
        kérdés legalább ilyen mértékig tartozik az oktatásügyi, a belügyi, a
        népjóléti, egészségügyi, gyermek- és ifjúságvédelmi tárcákhoz, mint
        pusztán a környezetvédelmi minisztériumhoz.
      </p>

      <p>
        A fenntartható fejlődés napjainkra az egyik legjelentősebb, immáron
        globálissá vált kérdés, mellyel nemzetközi szervezetek, egyezmények,
        irányelvek és kutatások foglalkoznak (OECD 1997, 1998, Tbiliszi
        Nyilatkozat 2000, Föld Charta 2003, UNESCO 2003). A fenntarthatóság
        egyik központi eleme a rendszerszemléletű tudás megszerzése, mely a
        fenntarthatóság pedagógiai vonatkozásainak elsődleges fontosságát jelzi.
      </p>

      <h2>A környezeti nevelés, mint a szemléletformálás zászlóshajója</h2>

      <p>
        A környezeti nevelés a fenntarthatóság gondolatának megjelenésével nem
        vesztette el jelentőségét, sőt, bizonyos értelemben még növekedett is a
        fontossága. A természetökológiából vett „zászlóshajó-faj” fogalmi
        párhuzamával élve, a környezeti nevelés lehet a mindennemű környezet
        iránt tudatos szemléletformálás, a fenntarthatóság pedagógiai
        vonatkozásainak zászlóshajója. A természetszeretet lehet ugyanis az az
        alap, melyre építve az egyén már gyermekkorától rávezethető
        (szocializálható, nevelhető, tanítható) a természeti és társadalmi
        környezetre történő odafigyelésre.
      </p>

      <p>
        A fenntartható jövő legfontosabb letéteményese az „új polgár”, aki egyre
        kevéssé puszta elszenvedője, végrehajtója a politikai akaratnak,
        helyette mindinkább partnere, közvetlenebb alakítója, résztvevője a
        döntéseknek és az ezt követő cselekvésnek. Ez a szemlélet a modern
        neveléselméletekben és a környezetpszichológiában egyaránt jelentkezik.
        Ennek az új polgárnak naprakészebb, társadalmilag és egyénileg egyaránt
        hasznosabb ismeretekre, jártasságokra és készségekre van szüksége. Ez a
        tudás csak egy átalakuló, korszerűsödő nevelési-oktatási rendszerben
        szerezhető meg, melynek részét kell képeznie a környezeti nevelést is
        tartalmazó tanulásnak a fenntarthatóságért.
      </p>
    </section>
  </body>
</html>
